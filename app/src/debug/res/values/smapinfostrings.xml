<?xml version="1.0" encoding="utf-8"?>
<resources>

    <string name="nameinfo1">Colegiul Național „Samuel von Brukenthal</string>
    <string name="contentinfo1">Colegiul Național „Samuel von Brukenthal” este un liceu cu predare în limba germană din Sibiu. Școala este atestată documentar din 1380 și este unul din cele mai importante licee din oraș, cel mai important cu predare exclusiv în limba germană. Clădirea actuală a fost construită în 1779 și se află în centrul orașului, în aceeași curte cu Biserica Evanghelică C.A. (de care a aparținut mult timp). Școala poartă numele baronului Samuel von Brukenthal, care a menționat-o în testament și i-a lăsat bunuri importante.
1380. Prima mențiune documentară privind existența unei școli provine dintr-un "registru de cheltuieli al bisericii". În acest registru era menționată următoarea frază: "Item das man den schole hat gemacht XIX florin und 1 orth" (Se precizează o cheltuială de 19 florini și un ort pentru reparația școlii).[1] Din anul 1449 este menționată poziția exactă a clădirii, în partea sudică a bisericii parohiale orășenești, care este și poziția actuală a gimnaziului.
1500 - 1599. Școala este remenționată în 1545, când biserica a cumpărat o casă ce se afla în curtea bisericii, pentru a extinde clădirea. Un eveniment important se constituie în 1555, când școala este ridicată prima dată la rangul de gimnaziu. După 2 ani se cumpără cărți pentru biblioteca școlii, în valoare de 100 guldeni iar după 23 de ani, în 1578, școala este ridicată de la rangul anterior, la "Gimnasium academicum". Biblioteca școlii este mutată în Capela Sf. Ladislau, iar în 1598 se mai achiziționează încă două clădiri (tot din curtea bisericii) pentru extinderea școlii. În același an se adoptă cel mai vechi regulament al școlii: Statuta scholae Cibiniensis".
1600 - 1699. În această perioadă se fac mai multe donații școlii: 1616, o brutărie de către primar; 1653, o brutărie de către bijutierul P. Schnell iar în 1666, o grădină profesorilor, de către Anna Schinn.
1700 - 1799. În 1722 sinodul Bisericii Evanghelice decide obligativitatea frecventării învățământului elementar, atât pentru băieți cât și pentru fete. Apar noi regulamente ale școlii, care spun că studiile gimnaziale se pot termina doar cu un examen de maturitate. Peste 20 de ani, comitele sașilor Simon von Baussner donează școlii 5000 de guldeni pentru o masă gratuită în cinstea elevilor. Astfel de donații se fac și în anii următori. Între anii 1779 - 1781 se construiește actuala clădire a școlii. Împăratul Iosif al II-lea vizitează școala în anul 1783. Pe lângă gimnaziu, sub aceași conducere, se înființează un seminar teologic-pedagogic și o școală de meserii, care devine ulterior reală.
1800 - 1899. În anul 1849 se face o reformă pe tot teritoriul monarhiei habsburgice: cursurile gimnaziale sunt extinse la opt ani iar la absolvire se susține un examen de maturitate. Seminarul teoogic-pedagogic primește o conducere proprie și școala reală se mută într-o nouă clădire.
1900 - 1999. În 1921, la 200 de ani de la nașterea Baronului Samuel von Brukenthal, școlii i se dă numele de "Brukenthalschule" (Liceul Evanghelic C.A. de băieți "Brukenthal"). După un an se formează corul școlii de către Franz Xaver Dressler și fanfara "Blasia". Se decide ca școala reală să fuzioneze cu liceul. În 1937, se construiește sala de gimnastică a liceului, care ulterior este transformată în aulă. Școala trece sub conducerea Grupului Etnic German, dar după doi ani se reînapoiază bisericii. Între anii 1944-1946, Armata Roșie folosește clădirea școlii drept spital (aceasta distruge părți din arhitectura școlii). După ce Armata Roșie pleacă, mai mulți elevi și profesori sunt deportați la muncă în URSS. În 1948, în contextul reformei școlare comuniste, școlii i-au fost expropriate bunurile. În același an Gimnaziul Brukenthal a fost desființat de către guvernul de la București. În sediul gimnaziului își desfășoară activitatea alte școli, până în 1954, când liceul este reînființat, sub numele de Școala medie de băieți nr. 4, dar cu alt sediu. Un eveniment tragic a avut loc în 1977, când în timpul unei tabere la Bâlea Lac, elevii au fost surprinși de o avalanșă pe pârtia de schi. În timpul accidentului au murit 3 profesori și 13 elevi. Liceul revine în sediul actual, doar după un an. Tot atunci, liceul admite și fete și se înființează clase în limba română. În 1980 s-au serbat 600 de an de la atestarea documentară și sala de sport a fost transformată în aulă. După revoluția din 1989 majoritatea populației germane pleacă definitiv în Germania. Astfel "Liceul Brukenthal" devine o școală cu predare în limba germană, majoritatea elevilor fiind români.
din 2000 până în prezent. În 2001, ministerul ridică Liceul "Brukenthal" la rangul de colegiu național, astfel numele nou al școlii fiind "Colegiul Național Samuel von Brukenthal". Pentru a nu se mai folosi aula drept sală de sport, se construiește, împreună cu Liceul de Arte o sală de sport. Se renunță la încălzirea cu sobe de teracotă și se instalează o centrală termică interioară. Tot atunci, podul este transformat într-o mansardă, unde se găsesc laboratoarele de informatică. Actualmente, liceul avea, până în anul școlar 2010-2011 inclusiv, 4 profiluri: matematică-informatica intensiv, matamatică-informatică, științe ale naturii și filologie, urmând ca profilul neintensiv de matematică-informatică să fie exclus și să se creeze o a doua clasă de științe, o dată cu începerea anului școlar 2011-2012, datorită cererii foarte ridicate de înscriere la acest profil.

Între anii 1779 - 1781, s-a construit actuala clădire a școlii. În proiectul înițial, școala avea 3 etaje, dar al 3-lea nu a mai fost construit. Actuala școala este structurată pe 5 nivele. Primul nivel este subsolul. Acesta nu este cât baza școlii, ci doar în anumite părți ale școlii. Acest lucur se datorează faptului ca subsolul a fost săpat doar după mulți ani de la terminarea școlii. Al doilea nivel este parterul, la care se găsesc săli de clasă. Primul etaj cuprinde cancelaria, aula și alte săli de clasă. Etajul al doilea este alcătuit din săli de clasă, laboratorul de fizică, laboratorul de biologie/geografie și cele două balcoane ale aulei. Ultimul nivel este mansarda, aici se găsesc doar laboratorare de informatică. Parterul este pavat cu piatră cubică iar etajele superioare, mansarda, șălile de clasă și alte încăperi cu parchet.
</string>
    <string name = "image1din1">Brukenthal1</string>
    <string name = "image1din2">Brukenthal2</string>
    <string name = "image1din3">Brukenthal3</string>
    <string name="lat1">45.7972882</string>
    <string name="long1">24.1497368</string>

    <string name = "nameinfo2">Colegiul Național „Gheorghe Lazăr” din Sibiu </string>
    <string name="contentinfo2">Colegiul Național „Gheorghe Lazăr” din Sibiu (în trecut Staatsobergymnasium, respectiv Állami Főgymnázium), inițial colegiu iezuit înființat în 1692, este ca vechime a doua instituție de învățământ din Sibiu, unul din principalele licee din oraș.
Gimnaziul latin
Între anii 1692-1849 predarea s-a desfășurat în limba latină.

Gimnaziul german
După înfrângerea revoluției de la 1848-1849 din Transilvania autoritățile imperiale austriece au instaurat regimul neoabsolutist, însoțit de o politică de germanizare. În acest context limba de predare latină a fost înlocuită cu germana

Gimnaziul maghiar
În anul 1868 Ministerul Învățământului Public de la Budapesta a emis ordinul nr. 16514/1868, prin care a dispus înlocuirea limbii germane de predare cu limba maghiară.

„Avându-se în vedere că la sfârșitul anului școlar anterior [1867], din cei 461 de elevi ai școlii, 251 au fost români, 66 maghiari, 10 slovaci și numai 134 germani, nu se mai resimte trebuința menținerii pe mai departe a limbii germane de predare, întrucât ea nefiind limbă maternă pentru marea majoritate a elevilor, însușirea ei de către aceștia constituie o greutate mare pentru toți.”
Pe lângă limba maghiară s-a admis ca în școală să fie folosite, ca limbi ajutătoare, româna și germana.[2]
Numele liceului a fost în perioada 1870-1918 Gimnaziul Superior de Stat din Sibiu (în germană Hermannstädter Staatsobergymnasium, în maghiară Nagyszebeni Állami Főgymnázium).
În perioada 1897-1898 au fost construite actualele clădiri ale liceului, după planurile arhitectului Ignác Alpár. După demolarea celor patru case existente pe locul de azi liceului, în iunie 1897 a fost pusă piatra fundamentală. Complexul de clădiri a fost dat în folosință în anul școlar 1898-1899.[3] Pe lângă corpul principal funcționa o capelă catolică (pe latura de pe strada Gheorghe Lazăr), în care se află în prezent sala de sport a liceului.
Liceul românesc
Consiliul Dirigent l-a numit în anul 1919 pe Alexandru Pop, profesorul de limba română al gimnaziului, în funcția de director. Denumirea de "gimnaziu" a fost înlocuită cu cea de "liceu", iar limba de predare maghiară înlocuită cu româna. În anul școlar 1951-1952 a fost adăugată o linie de predare în limba germană.[4]

</string>
    <string name = "image2din1">Lazar1</string>
    <string name = "image2din2">Lazar2</string>
    <string name = "image2din3">Lazar3</string>
    <string name="lat2">45.7965146</string>
    <string name="long2">24.1448136</string>

    <string name = "nameinfo3">Primaria Sibiu</string>
    <string name ="contentinfo3">Alături de Banca „Albina” şi de Deutsche Allgemeine Sparkassa, Banca de Credit Funciar (Bodenkreditstall Bank) era cea mai importantă societate bancară din Sibiu. Ea  a sprijinit proiectele municipalităţii cum au fost cele ale înfiinţării uzinei electrice în 1896, proiectul incluzând şi construirea hidrocentralei de la Sadu, în acea perioadă aceasta fiind a treia ca mărime din lume (dau acest exemplu pentru a înţelege astfel fondurile financiare care au fost desfăşurate). Clădirea a fost construită pe locul a foste case medievale ce despărţeau cele două pieţe principale.
În 1845 se poate observa conglomeratul de clădiri ce exista înainte de reorganizarea acelei insule urbane, definite prin Turnul Preoţilor şi urmele vechilor fortificaţii medievale. După construcţia actualei Primării, spaţiul urban se transformă complet.
În una din vechile case aflate pe acest loc a funcţionat prima farmacie din Sibiu, deschisă în 1494.
Iniţial a adăpostit Banca de Credit Funciar (Bodenkreditionstalt), după al doilea război mondial a fost sediul unor instituţii de stat după care pentru mulţi ani a fost sediul CEC-ului.
În timpul războiului, din 1941, pivniţa a fost folosită ca adăpost antiaerian.
La parter au funcţionat numeroase spaţii comerciale imediat după inaugurare, dintre acestea Grandmagazin a lui G. M. Kleisch (până la primul război mondial), Magazinul de postavuri şi articole de modă Graeff und Preiss (în perioada interbelică), iar spre Piaţa Mică magazinul de piele al lui Adalbert Gottstein, cel care a donat Bisericii Catolice unul din vitraliile ferestrelor confecţionate la Budapesta în 1901.
În decembrie 1937 la parter se deschide o Autogară cu sală de aşteptare şi vânzare bilete pentru cursele autobuzelor şi trenurilor.
Pictura lui Franz Neuhauser este una dintre cele mai vechi reprezentări ale Pieţei Mari, în stânga picturii putând fi văzută clădirea ce a fost demolată pentru a face loc sediului actual al Primăriei.
Şantierul a fost finalizat iar sediul a fost inaugurat în 1906, clădirea fiind considerată unul dintre cele mai bune exemple ale Jugendstill-lului din România. Până la naţionalizarea comunistă, clădirea a rămas în continuare sediu bancar. După naţionalizare, clădirea a trecut în administrarea C.E.C., aici fiind sediul central din Sibiu. După Revoluţia din 1989 sediul va trece la Banca Agricolă, moştenitoarea băncilor de credit funciar şi implicit celei din Sibiu. Falimentul acesteia a făcut ca această clădire să intre în patrimoniul oraşului Sibiu. Discuţiile privind realizarea unui nou sediu al Primăriei Sibiu, la standarde moderne şi la calitatea oraşului a făcut ca în 2004 să înceapă lucrările sistematice pentru refacerea clădirii şi deschiderea sa ca noul sediu principal al Primăriei, fapt ce se va întâmpla în 2006 (deşi activitate administrativă exista încă din 2000).
Clădirea primăriei este construită în formă de potcoavă, fiind format din subsol, parter, două etaje şi un spaţiu mansardat. Decoraţia faţadelor este una eclectică, tip Secession, foarte bogată. La nivelul parterului, pe faţada dinspre Piaţa Mare, sunt aplicaţi pilaştrii susţinuţi de soclu înalt şi având capiteluri cu decoraţie eclectică.
Ferestrele de la parter sunt ample şi înalte, formate din opt sau saşe câmpuri vitrate, una din ferestre având baza superioară semicilindrică. Două sunt accesele pietonale dinspre Piaţa Mare, două spre Piaţa Mică şi unul spre strada Brukenthal. Ele sunt dreptunghiulare, cu decoraţii în ghirlandă sau cu gol umplut cu sticlă. Parterul este demarcat printr-un brâu orizontal profilat. În general ferestrele sunt decorate cu friză de baluştrii în partea inferioară şi cu ghirlande vegetale, ecusoane şi cornişă profilată, în partea superioară.
</string>
    <string name = "image3din1">Primaria1</string>
    <string name = "image3din2">Primaria2</string>
    <string name = "image3din3">Primaria3</string>
    <string name = "lat3">45.7965519</string>
    <string name = "long3">24.148477</string>

    <string name ="nameinfo4">Podul Mincunilor</string>
    <string name = "contentinfo4"> Podul Minciunilor se numără printre cele mai cunoscute obiective ale Sibiului. Podul Minciunilor  sau Podul culcat este un pod metalic, construit în anul 1859 deasupra străzii Ocnei care făcea legătura între Orașul de Jos și Orașul de Sus.
Din cauza faptului că podul respectiv a fost primul ridicat fără piloni de sprijin, i s-a mai spus şi “podul culcat”. În dialectul săsesc “culcat” (lugenmarchen) este omonimul cuvântului “minciună”, de aici a apărut confunzia. El este o pasarelă pietonală ce face legătura dintre Piața Mică și Piața Huet şi este cel mai vechi pod din fontă aflat în serviciu pe teritoriul actual al României. A fost al doilea pod european realizat din fontă turnată și primul din spațiul românesc.
Podul prezintă o singură deschidere de 10,40 m, formată din patru traverse metalice arcuite, asamblate la cheie prin bulonare și decorate cu rozete și cu câte un brâu de elemente înscrise în cercuri. Arcele au secțiune constantă cu ornamente vegetale sau geometrice de factură neogotică. Traversele metalice arcuite din partea de sud au cercurile cu diametru maxim decorate cu stema Sibiului, iar cele din partea de nord poartă inscripțiile “1859”, respectiv “FRIEDRICHS HÜTTE”. De o parte și de alta a podului, înspre sud și nord, pe marginile de piatră ale pasajului pietonal de sub pasarelă se află patru corpuri de iluminat din fontă turnată.
Podul Minciunilor din Sibiu ascunde patru dintre cele mai frumoase legende care circulă de peste 140 de ani pe aceste meleaguri. Construit in 1860 pentru a facilita accesul negustorilor din Piața Mică în  Piața Huet, podul a primit denumirea germană de Liegenbrücke, care înseamnă „podul culcat”. Numele în limba germană este omofon cu  Lügenbrücke, adică „podul mincinoșilor”, iar de aici până la aparția legendelor a fost doar un pas.

Se spune de exemplu că acest pod era traversat în special de tinerii îndrăgostiți care își jurau iubire pe veci. Fetele jurau de asemenea că sunt fecioare, dar după noaptea nunții bărbații aveau să constate că acestea de fapt au mințit. Drept pedeapsă, fetele erau aruncate de pe pod. O altă legendă spune că dacă cineva spune o minciună în timp ce traversează, podul se cutremură până când îl aduce pe mincinos cu picioarele pe pământ.

Tot despre Podul Minciunilor din Sibiu se spune că era un loc obișnuit de întâlnire pentru tinerii care studiau la Academia Militară. Aceștia își dădeau întâlnire cu fetele aici, dar apoi nu mai apăreau, lânsându-le pe tinere să aștepte degeaba.  O altă legendă spune că podul era străbătut adesea de negustori care obișnuiau să îi mai înșele pe localnici. Atunci când un astfel de negustor era prins, localnicii îl aruncau pe comerciantul mincinos de pe pod.

Dincolo de legende, realitatea este că Podul Minciunilor este unul dintre cele mai frumoase, dar și cel mai vechi pod din fontă construit în România.
        https://turismistoric.ro/podul-minciunilor-din-sibiu/
    </string>
    <string name = "image4din1">PodulMinciunilor1</string>
    <string name = "image4din2">PodulMinciunilor2</string>
    <string name = "image4din3">PodulMinciunilor3</string>
    <string name = "image4din4">PodulMinciunilor4</string>
    <string name = "image4din5">PodulMinciunilor5</string>
    <string name = "image4din6">PodulMinciunilor6</string>
    <string name ="lat4">45.7983126</string>
    <string name ="long4">24.1485929</string>

    <string name = "nameinfo5">Turnul Sfatului</string>
    <string name = "contentinfo5">Situat între cele mai importante două pieţe ale oraşului, mai precis la colţul dinspre miază-noapte – răsărit al Pieţei Mari, Turnul Sfatului a fost din totdeauna simbolul caracteristic al oraşului Sibiu. Numele turnului provine de la funcţia de apărare asupra porţii de intrare în cea de-a doua incintă, situată în imediata apropiere a clădirii ce adăpostea primăria Sibiului, menţionată documentar în anul 1324. Având iniţial funcţia de turn de fortificaţie, de apărare, din a doua incintă de fortificaţie, acesta se prăbuşeşte parţial în anul 1585, în urma unui cutremur. Parterul şi primele două etaje aparţin astăzi construcţiei originale din sec. XIII.
În anul 1588 turnul este reconstruit cu ajutorul contribuţiei cetăţenilor oraşului. În anul 1720 paznicii turnului primesc ordin din partea magistratului de a repeta la tobă, la fiecare jumătate de oră, bătaia ceasului. Acoperişul îşi schimbă înfăţişarea de-a lungul timpului, de la unul scund, piramidal, la cel piramidal octogonal înalt, flancat de patru turnuleţe care serveau drept semn de drept de judecătorie a oraşului.
Forma actuală a turnului datează din lucrările de reconstrucţie executate între anii 1824-1826.
Accesul în interior se face printr-o uşă de mici dimensiuni, de unde, prin intermediul unei scări spiralate, se ajunge la etajele superioare. Sunt 141 de trepte de urcat până la ultimul etaj.
La penultimul etaj se poate observa mecanismul ceasului, iar ultimul etaj prezintă un punct de observaţie peste oraşul vechi.</string>

    <string name = "image5din1">TurnulSfatului1</string>
    <string name = "image5din2">TurnulSfatului2</string>
    <string name = "image5din3">TurnulSfatului3</string>
    <string name = "image5din4">TurnulSfatului4</string>
    <string name = "image5din5">TurnulSfatului5</string>
    <string name = "image5din6">TurnulSfatului6</string>
    <string name ="lat5">45.7980433</string>
    <string name ="long5">24.1504114</string>

    <string name = "nameinfo6">Muzeul Astra</string>
    <string name = "contentinfo6">Muzeul tehnicii Populare se gasește in pădurea "Dumbrava Sibiului" din partea de sud a orașului Sibiu, pe șoseaua de legătură între Sibiu și Rășinari, la 3 km de oraș. Se poate ajunge cu mașina, autobuzul și tramvaiul.
    Într-un peisaj de vis din DUMBRAVA SIBIULUI care l-a făcut pe reputatul muzeolog olandez Bernet Kempers, încă din anul 1966, să numească muzeul sibian "cel mai frumos muzeu în aer liber din Europa" cu păduri răcoroase și poieni însorite, străbătute de un râuleț ce mișcă roțile morilor de apă, având în mijloc un lac de 6 ha, în care se oglindesc morile de vânt dobrogene și construcțiile pescarilor din Delta Dunării și pe care sunt expuse mori și poduri plutitoare (la care se ajunge cu lotcile pescărești ancorate la debarcader), se află cel mai mare - ca teritoriu, mai bogat - ca patrimoniu și mai original - în concepția tematică, muzeu în aer liber din România și printre cele mai reprezentative instituții de acest gen din Europa. Într-un spațiu grandios, de 96 ha, străbătut de 10 km de alei, cu numeroase locuri de popas, sunt prezentate, în cadrul a două expoziții permanente, distincte, perfect delimitate spațial și tematic, lumea de ieri a satului românesc (muzeul etnografic în aer liber, ce ocupă 42 ha) și reflexul acesteia în conștiința artistică contemporană (expoziția de sculptură modernă în lemn, cu opere realizate de reputați artiști români și străini, inspirate din universul satului tradițional, căreia îi sunt destinate 3 ha).
Muzeul etnografic în aer liber a debutat în anul 1963 ca un "muzeu al tehnicii populare", ambiționând, prin proiect, să ilustreze intreaga creație tehnică populară tradițională din România.
Împărțit inițial în 4 sectoare tematice expoziționale, Producerea și prelucrarea produselor agro-alimentare, Extragerea și prelucrarea minereurilor și materiilor prime organice (nealimentare) și anorganice (lemn, vegetale, argilă, minereuri, piatră, metale), Prelucrarea pieilor, blănurilor și fibrelor textile (vegetale și animaliere), Transporturile tradiționale, muzeul abordează, fenomenologic, întreg sistemul ocupațional tradițional (de la culesul din natură, la ocupațiile generale și specializate, de la îndeletnicirile gospodărești, la meșteșugurile sătești de toate genurile, de la "industriile casnice", la "industriile țărănești" specializate, de la transporturile purtate (direct, de om sau de animale), la cele tractate (târâte sau rulate) și flotante.
Muzeul Tehnicii Populare (1963-1989) a cumulat cea mai complexă colecție de monumente de arhitectură și tehnică populară din România și o vastă arhivă documentar-științifică și tehnică (grafică, fotografică, filmografică), despre universul creației tehnice țărănești, preindustriale, din România.
Un sistem instrumentar manual, de o varietate tipologică impresionantă (cu numeroase arhetipuri ce trimit spre civilizațiile antice - daco-romană, geto-dacă sau chiar neolitică - urmate de cele medievale și moderne), demonstrând o continuitate de viață și de creație materială, în această parte a Europei, incontestabilă, acoperă practic, cvasitotalitatea ocupațiilor tradiționale: vânătoarea și pescuitul (în Delta Dunării), agricultura (de șes, de deal și de munte) și păstoritul (în hotarul satelor agricole, în zona fânețelor, în așezările de deal și cele risipite, de munte, pâna la stânile din golul alpin), pomicultura (cu "industria" oțetului și a țuicăritului), viticultura (cu industria vinăritului) și uleitul (cu tehnologii și instrumentar ce coboară, tipologic, până în străvechile culturi ale antichității europene), a meșteșugurilor sătești: țesut (lânar, mătăsar, cânepar, trăistar - păr de capră) și împletit (frânghierit), cojocărit și pielărit, olărit și pietrărit, minerit (aurifer), fierărit și clopotărit, urmate de meșteșugurile lemnului (dulgherit, măsărit, tâmplărie, rotărit, dogărit, spătărit) și confecționarea instrumentelor muzicale (de suflat și cu coarde), ale prelucrării cerii (boștinărit și lumânărit) și a stufului (rogojinărit), demonstrând o complexitate tehnic-meșteșugărească și un nivel de specializare a satului românesc în practicarea meșteșugurilor, impresionante. Categoria "monumentelor de tehnică populară" excelează prin marea varietate tematică (mori de cereale, teascuri - cu cea mai diversă funcționalitate, cuptoare, poverne, vâltori, pive de postav și dârste, ciocane, șteampuri și fierăstraie hidraulice) aparținând "instalațiilor de industrie populară", având în finalul expoziției cinci mari complexe de industrii țărănești (provenite din Oltenia, Muntenia, Transilvania și Maramureș), dar și printr-o cvasicompletitudine tipologică greu de regăsit într-un alt muzeu din afara României, argument al universalității civilizației tehnice tradiționale a românilor, al disponibilității lor pentru dialog cultural și progres tehnic și al capacității de asimilare creatoare a multiplelor influențe mediate de factorii alogeni.
Exemplificând afirmațiile de mai sus, colecția mulinologică este un caz cu totul unic, cele 33 mori de cereale prezentând toate tipurile energetice de mori cunoscute în spațiul Euro-Asiei, cu excepția "morilor mareice" (de mână, "cu cai", de apă - cu una, două, trei și șase instalații - și de vânt) și cea mai mare parte a tipurilor constructive (cu construcții fixe - pe sol, sau plutitoare pe vase), cu transmisie directă sau cu angrenaj de transmisie (într-o treaptă sau în două trepte), cu roți orizontale sau verticale (simple, duble sau triple), cu toate tipurile de aducțiune (inferioară, medie sau superioară), cu aripile de vânt din scândură sau din pânză, cu întreg corpul construcției pivotant sau având doar cupola mobilă - morile "olandeze" etc.
        Pentru cei care au prea puţin timp ca să cutreiere prin România, pentru cei care au uitat meşteşugurile româneşti şi pentru cei care vor să-şi amintească în întregime de ţara lor pitorească, există un singur loc, perfect pentru toate acestea: muzeul din Dumbrava Sibiului. Ca într-o vraja minunata, România rurală s-a micşorat şi s-a pus la adăpostul pădurii din margine de oraş, purtând un alt nume: Muzeul Civilizaţiei Populare Tradiţionale ASTRA –un muzeu ca o ţară.

    </string>

    <string name = "image6din1">Astra1</string>
    <string name = "image6din2">Astra2</string>
    <string name = "image6din3">Astra3</string>
    <string name = "image6din4">Astra4</string>
    <string name = "image6din5">Astra5</string>
    <string name = "image6din6">Astra6</string>
    <string name ="lat6">45.7547308</string>
    <string name ="long6">24.1126218</string>

    <string name = "nameinfo7">Biserica de lemn Bezded</string>
    <string name = "contentinfo7">Biserica de lemn din Bezded din localitatea omonimă în județul Sălaj a fost transferată în Muzeul în Aer Liber din Dumbrava Sibiului în 1990. Construcția datează din anul 1754. Biserica se află pe noua listă a monumentelor istorice.
Conform inscripției aproape șterse de pe latura de nord a naosului biserica a fost ridicată în anul 1754: "Aceasta sfânta biserica s-au zidit in anul de la H(risto)s 1..4 și s-au zugrăvit în anul 17.9 cu ajutorul a tot satul". Anul pictării poate fi indicat de data scrisă pe icoanele împărătești: 1759.[1]
Pentru valoarea sa deosebită biserica de lemn din Bezded a fost transferată în Muzeul in Aer Liber din Dumbrava Sibiului în anul 1990 și sfințită în anul următor.

    </string>

    <string name = "image7din1">Bezded1</string>
    <string name = "image7din2">Bezded2</string>
    <string name = "image7din3">Bezded3</string>

    <string name ="lat7">45.7589141</string>
    <string name ="long7">24.1194295</string>

    <string name = "nameinfo8">Cârciuma din Bãtrâni</string>
    <string name = "contentinfo8">Situata in inima celui mai mare muzeu al satului romanesc, Cârciuma din Bãtrâni pãstreazã in zidurile ei zâmbetele curate ale bãtrânilor nostri dragi.
Construit in 1850 de catre o familie de negustori din satul Batrani, judetul Prahova, monumentul a servit drept pravalie, carciuma si locuinta pana in anul 1952. In 1988, edificiul a fost transferat in Muzeul in Aer Liber din Dumbrava Sibiului recapatandu-si functionalitatea si devenind astfel cunoscut drept Carciuma taraneasca din Batrani.
Astazi, Carciuma din Batrani dispune de un interior mititel si rustic. Mobilierul din lemn este cel autentic, fiind pastrat cu sfintenie impreuna cu fetele de mese brodate manual, perdelele taranesti din fir de canepa, stergarele tesute la razboi, ulcelele si blidele din lut pictat, expuse toate la loc de cinste pentru a bucura sufletele vizitatorilor.
Terasa se intinde in spatiul verde din jurul carciumioarei, inconjurata de brazi falnici si de foisoare din lemn, racoroase si cochete. Tot aici, pentru cei mici exista un loc de joaca in aer liber, amenajat parca in gradina bunicii. Micutii au la dispozitie leagane si balansoare, toate construite din lemn si inconjurate de iarba si flori.
Aleile din pietris te conduc printre toate aceste minunatii iar apoi se pierd in zare intr-un peisaj pitoresc presarat cu mori de vant si casute batranesti apartinand satului romanesc de altadata.
Bucataria carciumioarei este vie si animata, ospatarii intra si ies cu tavile pline de bunataturi alese, toata activitatea fiind atent coordonata de cea mai grozava bucatareasa, doamna Ileana, cea care stie pe de rost cele mai vechi si mai gustoase retete ale boierilor de altadata. Din mainile dansei iese cea mai grozava tochitura ardeleneasca cu mamaliguta fiarta la ciubar si mestecata cu mestecatorul de lemn, asa cum faceau batranii nostri.
Muraturile din garnitura sunt preparate tot de doamna Ileana si tinute cu grija peste iarna in borcane mari si strans legate, in pivnita rece a carciumioarei.
Papanasilor li s-a dus vestea cum ca ar fi irezistibili si asta pe buna dreptate datorita dulceturilor alese, preparate din fructe naturale de gradina, dupa retetele bunicilor, fara coloranti si conservanti.
Vinurile si tuica, branzeturile, carnaciorii, slaninuta, soricii, jumerile, zacusca, toate sunt preparate natural, pastrand savoarea mancarurilor sanatoase si gustoase de altadata.
Carciuma din Batrani a devenit astfel renumita si cautata de toti cei care pastreaza in sufletele lor traditia si obiceiurile satului romanesc.
In utimii ani, tot mai multi oaspeti au trecut pragul carciumioarei, ba chiar si-au adus prieteni si rude pentru a impartasi cu ei frumusetea locului. Carciuma din Batrani a inceput sa fie cautata nu doar pentru vizite turistice dar si pentru evenimente private, nunti, botezuri, cununii, petreceri de firma. Astfel, pentru a satisface si acest segment, vestita carciumioara dispune astazi si de un cort de evenimente cu o capacitate de 700 de locuri dar care poate fi restrans in functie de nevoia de spatiu a doritorilor. Peisajul rustic, cortul amenajat de sarbatoare, gratarele incinse, ceunele cu tochitura si mamaliguta, trasura gata oricand de plimbare, aerul curat, lacul stralucind sub lumina calda a soarelui, toate acestea depasesc si cele mai pretentioase vise pentru cei care si-au propus sa isi organizeze evenimente de neuitat.

    </string>

    <string name = "image8din1">carciuma1</string>
    <string name = "image8din2">carciuma2</string>
    <string name = "image8din3">carciuma3</string>
    <string name = "image8din4">carciuma4</string>
    <string name = "image8din5">Cârciuma din Bãtrâni5</string>
    <string name = "image8din6">Cârciuma din Bãtrâni6</string>
    <string name ="lat8">45.7517963</string>
    <string name ="long8">24.1028049</string>

    <string name = "nameinfo9">Piaţa Albert Huet</string>
    <string name = "contentinfo9">Piaţa Albert Huet poate fi considerată inima vechii cetăţi, fiind formată pe traseul primei incinte fortificate a Sibiului, datând de la sfârşitul secolului al XII-lea. Clădirile s-au ridicat pe locul fostelor ziduri în momentul în care fortificaţia si-a pierdut rolul practic, odată cu întărirea completă a Oraşului de Sus.
        În anul 1415 se menţionează aici capela cu hramul Sf. Iacob (Jakob), unde comitele Albert Huet, al cărui nume a fost atribuit ulterior pieţei, a instalat în anul 1592 biblioteca bisericească şi cea a şcolii, care funcţiona în vecinătate din anul 1380.
        Singurul element care a supravieţuit din prima centură de apărare a cetăţii este Turnul Scărilor, una dintre puţinele construcţii romanice ale Sibiului, datând din secolul al XIII-lea.
        Reprezentativă pentru Piaţa Huet este Biserica Evanghelică, având un turn-clopotniţă cu o înălţime de 73,34 m, care o face vizibilă din aproape orice colţ al Sibiului.
        Tot aici se află statuia episcopului Georg Daniel Teutsch, sculptată în bronz în anul 1899 de Adolf von Donndorf.
        Alte clădiri importante din Piaţa Albert Huet:
    Liceul Samuel von Brukenthal - care păstrează elemente arhitectonice medievale aparţinătoare clădirii vechii şcoli,

    Casa parohială - printre cele mai vechi clădiri din Sibiu,

    Biserica Azilului - pe locul căreia se presupune că a existat o clădire mai veche din piatră, menţionată ca spital într-un document din 1292, aceasta fiind cea mai veche atestare documentară a unui spital din România.

    Piaţa Albert Huet se termină cu Pasajul Scărilor, care oferă o imagine reprezentativă a Sibiului medieval, fiind poarta de ieşire spre Oraşul de Jos.
    </string>

    <string name = "image9din1">Huet1</string>
    <string name = "image9din2">Huet2</string>
    <string name = "image9din3">Huet3</string>
    <string name = "image9din4">Huet4</string>
    <string name = "image9din5">Huet5</string>
    <string name ="lat9">45.797643</string>
    <string name ="long9">24.1494306</string>

    <string name = "nameinfo10">Casa Altemberger - Muzeul de Istorie</string>
    <string name = "contentinfo10">Clădirea care adăposteşte muzeul este un important monument de arhitectură gotică, al cărui nucleu l-a constituit casa primarului Thomas Altemberger. Construcţia a fost ridicată la sfârşitul sec. XV şi este cel mai mare ansamblu gotic civil din România.

Expozițiile Muzeului de Istorie Casa Altemberger oferă o privire de ansamblu despre evoluția comunităților umane din sudul Transilvaniei (cu accent pe orașul și împrejurimile orașului Sibiu), începând din cele mai vechi timpuri în care se regăsesc aici urme umane – epoca paleolitică – și până în perioada modernă (inclusiv Monede și medalii de aur și Tezaurul de argintărie liturgică și laică). Este vorba despre 10 expoziții realizate într-un format deosebit, foarte atractive și cu impact deosebit, vizual și informațional.
Etichetele sunt traduse în limbile germană și engleză și, în fiecare sală, rulează câte un LCD cu informații despre epoca reprezentată în modulul respectiv.
    </string>

    <string name = "image10din1">muzeuistorie1</string>
    <string name = "image10din2">muzeuistorie2</string>
    <string name = "image10din3">muzeuistorie3</string>
    <string name = "image10din4">muzeuistorie4</string>

    <string name ="lat10">45.7969346</string>
    <string name ="long10">24.1486414</string>

    <string name = "nameinfo11">Palatul Brukenthal</string>
    <string name = "contentinfo11">Vechime: 1778 - 1788

DESCRIERE:
Construcţia cuprinde cele patru laturi ale unui teren aproximativ dreptunghiular cu lungimea maximă de 117m.
Curtea interioară este împărţită în două printr-un corp transversal. Corpul principal prezintă subsol, parter şi două etaje. Accesul se face printr-un gang boltit, poziţionat central. Încăperile parterului sunt acoperite cu bolţi încrucişate cu nervuri simple profilate.
La primul etaj al corpului principal se aflau apartamentele şi saloanele cu funcţie oficială de recepţie. Galeriile de artă erau plasate în 13 camere de la etajul II.
Corpul de clădire C, iniţial format doar din parter, a avut destinaţia de grajd. Este format dintr-o amplă încăpere compartimentată longitudinal cu două rânduri de stâlpi. Astfel se formează mai multe travee boltite în cruce. În prezent este folosită ca spaţiu expoziţional.
Acoperişul în patru ape, mansardat în trei trepte este prevăzut cu cinci lucarne, din care trei ovale şi două dreptunghiulare încheiate cu frontoane triunghiulare, bogat decorate cu festoane, volute, lezene sau capiteluri şi motive vegetale. Deasupra sunt plasate urne decorative.
Clădirea este frumos proporţionată, monumentală şi emană prin toată compoziţia şi elementele sale opulență şi rafinament.

\*ELEMENTE ARHITECTURALE DEOSEBITE:\*
- Faţada principală bogată în elemente decorative cum ar fi: ancadramente neoclasice şi baroce sculptate în piatră, pilaştri, decoraţii florale şi geometrice.
- Ancadramentul de piatră al portalului decorat cu elemente de plastică, dintre care remarcăm blazonul aurit al lui Samuel von Brukenthal, alături de alte elemente din repertoriul baroc, cum sunt urnele, rozetele, festoanele.
- Poarta executată din lemn de stejar, decorată în relief cu emblemele artelor, picturii şi muzicii şi al abundenţei (cornul cu fructe şi alte produse agricole).
- Portalul de acces spre curtea a doua, cu doi atlanţi şi urne decorative, realizat de Simon Hoffmeyer;
- Ancadramentul de uşă din gangul porţii, în stânga, care provine de la casa Teutsch (str. Tipografilor nr. 4), fiind opera lui Thomas Lapicida din anul 1552.
- Ancadrament de uşă, aflat în corpul din dreapta (spre bibliotecă) ce provine de la una din casele familiei Lutsch (blazonul familiei, monograma ML şi data 1632).
- Coşuri de fum în stil baroc.

\*ISTORIC:\*
Clădirea a fost construită de către Samuel von Brukenthal, Guvernatorul Transilvaniei (1777 – 1787), cu începere din anul 1778. Palatul a fost construit pe locul a două case medievale. Una dintre acestea, clădirea dinspre Casa Albastră, a aparţinut familiei Kloknern, moştenită de soţia guvernatorului de la tatăl ei. Într-o a doua fază, Brukenthal a achiziţionat şi clădirea aflată spre nord, fosta  proprietate a senatorului von Offner. După demolarea ambelor clădiri şi un proces datorat intenţiei de a construi noua clădire ieşită în faţă în comparaţie cu aliniamentul de pe această latură a pieţei, municipalitatea şi-a dat avizul pentru construcţia care a debutat în 1778.
La sfârşitul anului 1785, clădirea principală este terminată şi începeau lucrările la corpurile B şi C finalizate în jur de 1788. Clădirea a fost construită după planurile arhitectului vienez Joseph Franz Martinelli.

Sala festivă de la etajul I a găzduit numeroase evenimente mondene. La 6 iunie 1783 la un asemenea eveniment a participat şi Împăratul Iosef al II-lea aflat în vizită la Sibiu.
În martie 1789 nou înfiinţata Societate literară îşi avea sediul în curtea a 2-a a Palatului;
În 1790 Biblioteca era situată în corpul transversal; era formată dintr-o sală de lectură, 2 camere şi 2 cabinete; Conţinea 13000 volume. După demolarea Capelei lui Iacob în 1898, Biblioteca capelei (Kapellenbibliothek) care cuprindea biblioteca mănăstirii dominicane, Biblioteca Gimnaziului Evanghelic care funcţiona din 1544 şi bibliotecile unor patricieni sibieni, au fost integrate în Biblioteca Brukenthal.
Tot aici a funcţionat şi Biblioteca Societăţii Ardelene de Ştiinţele Naturii până în 1895 când se mută în noul sediu de pe str. Cetăţii.
La 17 februarie 1817 se inaugurează Muzeul Brukenthal, primul muzeu din România, colecţiile de artă ale Baronului Samuel von Brukenthal devenind publice.
În clădirile din spate a funcţionat începând cu anul 1853 Şcoala elementară evanghelică de fete (Elementarschule (Mädchen) ev. A. B.). Intrarea se făcea din strada Xenopol.
În 1937 corpul din dreapta a curţii a doua a fost supraînălţat cu un etaj.
În perioada noiembrie 1943 – iunie 1944 pivniţele palatului au fost amenajate drept adăpost antiaerian.

Parterul a fost folosit pentru spaţii comerciale începând cu sfârşitul sec. XIX.
Astfel, în partea stângă a intrării a funcţionat de la sfârşitul sec. XIX şi până la primul război mondial Librăria lui Georg Mayer. A urmat libraria tipografiei “Ostdeutsche Druckerei und Verlags A.G.” (Tipografia se afla pe str. Tipografilor).
La 1 iunie 1930, Babos Bela îşi mută în acest spaţiu magazinul de instrumente muzicale din str. Avram Iancu, magazin fondat în 1908. Magazinul va funcţiona aici până în 1949.

În partea dreaptă a intrării au existat în sec. XIX mai multe magazine de modă şi încălţăminte până în 1899 când spaţiul va fi ocupat de Farmacia lui Carl Müller “Zum schwartzen Adler” mutată de la clădirile de vis-a-vis care urmau să fie demolate pentru a face loc Băncii de Credit. Farmacia era cea mai veche din oraş, înfiinţată la 1494. Fosta farmacie a oraşului a fost cumpărată de Georg Vette în 1704, de atunci primind denumirea de “La Vulturul Negru”. Din 1790 farmacia intra în proprietatea familiei Müller. După Carl Müller sen. la conducerea farmaciei urmează din 1904 Carl Müller jr.  până în 1914, iar între 1914-1949 Eric (Erich) Müller; Eric este cel care în 1915 înfiinţează aici o secţie de farmacie homeopată.
În 1949 farmacia este naţionalizată şi închisă. În acelaşi an s-a renunţat la spaţiile comerciale de la stradă faţada primind aspectul de astăzi. </string>

    <string name = "image11din1">PalatulBrukenthal1</string>
    <string name = "image11din2">PalatulBrukenthal2</string>
    <string name = "image11din3">PalatulBrukenthal3</string>
    <string name = "image11din4">PalatulBrukenthal4</string>

    <string name ="lat11">45.7969346</string>
    <string name ="long11">24.1486414</string>

    <string name = "nameinfo12">Casa Altemberger - Muzeul de Istorie</string>
    <string name = "contentinfo12">Vechime: sec. XV; 1/4 XX

DESCRIERE:
Casă unită cu Piaţa Mică nr. 2, compusă din subsol, parter şi etaj. Corpul din stânga are cinci axe la etaj, iar cel din dreapta prezintă o faţada cu trei axe la etaj şi două la parter, spre ambele pieţe; la parter gang de trecere carosabil alăturat Turnului Sfatului.

Faţada spre Piaţa Mică, are şase axe, la etaj ferestre tradiţionale iar la parter goluri semicirculare. Acoperiş în trei ape, coama paralelă cu piaţa, două lucarne ochi.

Spaţiul interior este fragmentat în încăperi boltite în cruce şi tavane cu bârne din lemn.

ELEMENTE ARHITECTURALE DEOSEBITE:
Ancadrament de uşă în stil Renaştere cu usciori canelaţi, antablament cu ecuson central, datat 1652 şi monogramat MS situat în sala mare.

ISTORIC:
Între anii 1862-1900 aici a funcţionat Şcoala elementară catolică.

Clădirea a aparţinut familiei de patricieni Reissenfels, ultimul descendent, Georg Andreas von Reissenfels, a donat întreaga avere oraşului în 1818 şi a înfiinţat mai multe asociaţii filantropice.

În perioada interbelică este menţionată existenţa unei grădiniţe la această adresă.

La inceputul anilor 30 s-a inaugurat trecerea boltită pe sub corpul din dreapta pentru fluidizarea traficului.

Pe spaţiul unde astăzi se afla terasa restaurantului, se aflau anexe cu spaţii comerciale care au fost demolate la sfârşitul anilor ’60 din secolul trecut.
Dintre magazinele care au funcţionat în spaţiile dinspre Piaţa Mare de amintit în stânga Magazinul de manufacturi al lui Zimmermman (deschis în 1900), iar în partea dreaptă magazinul de pielărie al lui Johann Fleischer (deschis în 1904).
După naţionalizarea acestora în 1948 aici se deschide magazinul alimentar cu bodega "Popular", care se va transforma în Restaurantul "Făgăraş", iar din 1969 în Restaurantul "La Turn".

Latura spre Piaţa Mică:

Pe colţul transformat în gang dinspre Piaţa Mică, a funcţionat de la sfârşitul sec. XIX şi până in primul deceniu al sec. XX, firma lui F.A. Reissenberger (1846-1925) comerciant care locuia în casele proprii în piaţă la nr. 23.

Tot în partea stângă găsim până la primul război mondial băcănia lui Eduard Elias.

În partea dreaptă a clădirii din Piaţa Mică, Gustav Czickeli deschide în 1850 un magazin de fierărie şi articole casnice care va funcţiona până la naţionalizare. La începutul secolului XX, şeful firmei era nepotul lui Gustav, Viktor Czickeli (n. 1862) care era căsătorit cu Emilie, fata postăvarului Karl Scherer care avea fabrica pe Şaguna şi magazin de desfacere în Piaţa Mică.
    </string>

    <string name = "image12din1">scoalacatolica1</string>


    <string name ="lat12">45.7979837</string>
    <string name ="long12">24.1521095</string>

    <string name = "nameinfo13">Casa Parohiala romano-catolica</string>
    <string name = "contentinfo13">Fostul Seminar Iezuit, azi Casa Parohială romano-catolică
Vechime: 1726-1739, cu fragmente din sec. XV

DESCRIERE:
Clădirea formată din patru corpuri care corespund adresei din Piaţa Mică nr. 3
Spre Piaţa Mare se află corpul principal care înglobează în el o parte medievală în partea dreaptă. Este format din parter şi două etaje aşezate pe 8 axe.
Acoperiş în două ape, coama paralelă cu faţada, patru lucarne semicirculare din tablă.
Încăperile celor două etaje sunt boltite în cruce, sau semicilindric cu penetraţii.
Ancadramentul uşii de intrare păstrează data construcţiei - 1739. La parter şi etajul I se păstrează bolţile semicilindrice, iar la etajul II o boltă baroc cu penetraţii.
Faţada spre Piaţa Mare are o lungime de 31.5m

ELEMENTE DEOSEBITE:
- O pictură murală reprezentând Maria cu pruncul în holul de la parter (sec. XVIII);
- Ancadrament renascentist timpuriu în holul de la intrare (sec. XVI);
- Stucaturile cu motive religioase în camera mare de la parter precum şi în casa scărilor de acces la etaj (sec. XVIII);

ISTORIC:
Pe acest loc a existat din 1466 sediul breslei croitorilor ridicat între Piaţa Mică şi Piaţa Mare pe locul vechiului zwinger.
În 1688 sediul breslei croitorilor este amenajat pentru slujbe catolice de către călugării iezuiţi.
În anii 1774-1790 la etajul al doilea a funcţionat Şcoala elementară catolică, mutată ulterior în clădirea Ursulinelor pentru a face loc Gimnaziului de Stat care va funcţiona aici până în 1899 când se mută în actuala clădire a Liceului Gheorghe Lazăr.
Între 1899 şi 1907 aici şi-a avut sediul Tribunalul judeţean (Bezirksgericht).

Începând cu sfârşitul sec. XIX, la parter se vor deschide spaţii comerciale.
În partea stângă a funcţionat primul “birou de informare pentru hoteluri, cafenele şi restaurante” din Sibiu, Fleck and Preis, mutat în 1907 în Piaţa Mică nr. 8 pentru a face loc sucursalei Sibiu a Băncii comerciale din Pesta. După 1920, când banca a fost desfinţată, locul a fost ocupat de "Siebenbürgischer Bank und Sparkassa" până la naţionalizare.

În partea dreaptă a funcţionat de la sfârşitul sec. XIX magazinul de fierărie şi articole de casă a lui Friederich Czickeli (care avea intrare şi din Piaţa Mică), continuat după primul război mondial de Rudolph Habermann (primul magazin cu articole de berărie din Sibiu), iar între 1926 şi 1938 de magazinul de articole pentru bucătărie a lui Mathias Schoger.
În mai 1938 se deschide magazinul lui Rudolf Nussbächer care era reprezentantul uzinelor IDEAL F. Schembro S.A din Mediaş şi care va funcţiona aici până la naţionalizare. Vindea jucării, cărucioare de copii, maşini de cusut şi alte articole pentru casă .
În 1949 la această adresă se găsea redacţia ziarului Lupta Sibiului, organ al CC al PMR. În perioada comunistă a funcţionat o croitorie la parter şi depozitele de confecţii ICRTI cu atelier de croitorie la etaj.
    </string>

    <string name = "image13din1">casaparohiala1</string>


    <string name ="lat13">45.7971794</string>
    <string name ="long13">24.1513918</string>


    <string name = "nameinfo14">Casa Albastra</string>
    <string name = "contentinfo14">
Clădire formată din cinci corpuri care ocupau iniţial întreaga parcelă până la strada Xenopol. Faţada spre piaţă are o conformaţie baroc târzie, clasicizantă. Este organizată pe înălţimea a două etaje (şase axe) cu un portal principal în arc semicircular plasat sub cele două ferestre centrale flancate de câte două ferestre dreptunghiulare. Întreaga faţadă este profilată prin bosaje orizontale, iar în partea superioară, deasupra cornişei, este plasat un atic triunghiular decorat cu stema Sibiului înscrisă într-un cerc (datează din anii ‘70-’80 ai sec. XX).
Acoperiş în două ape, mansardat în două trepte, coama paralelă cu faţada, având de o parte şi alta aticului, câte două lucarne cu ferestre în două canaturi.
Accesul în curte se realizează prin pasajul boltit în cruce, compus din trei travee separate prin arcuri dublou.
Încăperile de pe ambele laturi (în total şapte) sunt înzestrate cu bolţi semicilindrice, semicilindrice cu penetraţii şi în cruce databile în sec. XVII şi XVIII.
Al doilea etaj a fost ridicat în 1819.

ELEMENTE ARHITECTURALE DEOSEBITE:
- Ancadrament renascentist timpuriu încastrat în peretele din stânga gangului.
- Ancadrament renascentist situat în casa scărilor, alipită corpului principal în partea dinspre curte, în stânga.

ISTORIC:
După 1672 casa a aparţinut farmacistului Georg Vette (originar din Gdansk) de la care a fost cumpărată de Baronul Lambert von Möringer în 1734.
În 1767 Baronul von Möringer modifică constructiv aripa transversală, aceasta devenind sală pentru spectacole de teatru în perioada 1769 - 1783. Accesul se făcea din strada Xenopol printr-o străpungere practicată în 1769.
În 1772 impresarul italian Livio Canti se va stabili aici împreună cu ansamblul său.
În 1773 încep transformările baroc sesizabile pe un desen de la Arhivele Naţionale din Sibiu. Magistratul oraşului a achiziţionat casa în anul 1810 de la urmaşii lui Möringer cu suma de 30.000 guldeni. Denumirea de “Casa albastră a oraşului” datează din anul 1819 când a fost finalizat etajul II, clădirea primind aspectul pe care îl are în prezent. Aticul triunghiular cu stema Sibiului a fost înlăturat în anii ’50 ai secolului XIX şi refăcut în anii ’60 ai secolului XX.
În 1844 clădirea găzduieşte Academia de Drept, apoi între 1858-1862 a fost sediul Societăţii de Ştiinţe Naturale.
La sfârşitul sec. XIX aici va funcţiona şi Serviciul de măsuri şi greutăţi (Marktamt städt) mutat în 1899 pe Mitropoliei nr. 2.
La această adresă a locuit Emil Sigerus dar şi primarul Wilhelm von Hochmeister (decedat 1897).
Tot aici a fost sediul societăţii Sebastian Hann înfiinţată de Emil Sigerus în 1905, desfiinţată în 1946.
În perioada interbelică în corpurile din spatele curţii a funcţionat şi un internat de fete, iar în perioada celui de-al doilea război mondial a fost sediul Gestapoului german.
În perioada comunistă aici a funcţionat Oficiul judeţean pentru patrimoniul cultural naţional şi Laboratoarele de restaurare a patrimoniului.
În prezent adăposteşte Galeria de Artă Românească (la etajul II cu intrare din Palatul Brukenthal), Sala de expoziţii temporare (etajul I) şi sectoare de activitate ale Muzeului Brukenthal (Oficiul judeţean pentru patrimoniul cultural naţional, Laboratorul zonal de restaurare, Sector administrativ, contabil, financiar).

La parter, în stânga, a funcţionat între 1704-1734 farmacia lui Vette “La Vulturul Negru”
Tot în partea stângă se va deschide la 5 decembrie 1840 Magazinul de stofe şi modă "La Ducele de Reichstadt" (Herzog von Reichstadt) al lui Joseph Anton Popp, magazin care funcţiona din 1833 în Piaţa Mică. Joseph Anton Popp a fost fiul unui comerciant din Dumbrăveni care cu banii moşteniţi de la tatăl lui deschide împreună cu croitorul Stephan Szilaghyi la 10 iunie 1833 un mare magazin de ţesături, stofe şi mătăsuri, mare parte din ele aduse direct de la Viena.
Magazinul va funcţiona până în 1853 şi a fost cel mai important magazin din Sibiu la vremea respectivă.
Profilul magazinului de la această adresă va fi continuat de către Johann Hamrodi care are o "Casă de modă" până în 1902 când în locul lui se deschide alt magazin devenit celebru, "Casa de modă pentru bărbaţi Otto Theil" care va rezista până în aprilie 1935 când este înlocuit de magazinul de confecţii de dame "MANUFACTUR" al lui Arthur Wilk.
În perioada celui de-al doilea război mondial apare magazinul de confecţii al lui Ion Sandru care va rămâne până la naţionalizare.

În partea dreaptă a clădirii, primul spaţiu comercial se va deschide abia în 1902, este vorba de băcănia lui Josef Keil. Fiul lui, Johann Keil o va transforma în ianuarie 1922 într-un magazin de băuturi şi coloniale, pentru ca în aprilie 1929 fraţii Răspop (originari din Răşinari) să deschidă aici Restaurantul Răspop (reprezentanţa fabricii de bere Luther) care va funcţiona până la naţionalizarea din 1948. </string>

    <string name = "image14din1">casaalbastra1</string>


    <string name ="lat14">45.7963201</string>
    <string name ="long14">24.1509373</string>

    <string name = "nameinfo15">Casa "Generalului"</string>
    <string name = "contentinfo15">
Corpul principal s-a format din unirea a două case separate de un pasaj de trecere spre strada Arhivelor. Faţada prezintă actualul aspect de la începutul sec. XX.
În prezent, clădirea are parter şi etaj cu faţada organizată pe treisprezece axe la etaj.
Ferestrele etajului sunt dreptunghiulare suprapuse de cornişe drepte alternate cu sprâncene triunghiulare sau în segment de cerc. Acoperişul în două ape cu coama paralelă cu faţadă  este prevăzut cu trei lucarne din piatră, înalte, dreptunghiulare, decorate pe laturi cu volute şi acoperite cu un mic acoperiş în două ape deasupra frontonului triunghiular. O lucarnă identică apare şi spre str. Arhivelor, deasupra gangului de trecere. Accesul în curte şi de aici spre etajul corpului din dreapta este posibil prin str. Arhivelor nr. 2, iar la etajul corpului din stânga, prin casa din str. Arhivelor nr. 1.
Clădirea principală păstrează pivniţa boltită semicilindric şi databilă în sec. XV.
Curtea formată de corpul din dreapta şi casele de pe strada Arhivelor prezintă o cursivă sprijinită pe stâlpi de lemn.

ISTORIC:
În a doua jumătate a sec. XV, în jur de 1475, casa (atât partea dreaptă cât şi partea stângă) era în proprietatea lui Paul Remser, alias Horwath, moşier la Micăsasa şi de două ori primar al Sibiului.
În prima jumătate al sec. XVI, proprietatea din dreapta a trecut în posesia lui Albert Huet (1537-1607), jude regal, apoi în sec XVI-XVII, casa a aparţinut pe rând familiilor patriciene Gotzmeister Sifft, Fleischer şi Baussnern.
Pe la anul 1590 casa din stânga a fost în posesia primarului Martin Weiss, iar în 1598 o cumpăra oraşul şi desparte din ea o fâşie îngustă, amenajând aici o trecere spre Piaţa Pajiştii (Wiesenplatz).
Această trecere a fost lărgită în anul 1784, când au fost amenajate cele două clădiri ca sediu al comandantului militar, primind formă de azi. De atunci poartă denumirea de “Generalloch” (Gaura generalului)
În 1779 clădirea a fost achiziţionată de către Magistratură, pentru ca între anii 1784 - 1904 aici să-şi aibă sediul Comandantul general al trupelor austriece din Transilvania.
Din acest motiv casa poartă numele de Casa Generalului.
Tot aici funcţionau şi alte instituţii ale statului, cum ar fi Reuniunea provincială, Camera contabilă a provinciei şi Camera provincială, în perioada când Sibiul a fost capitala Transilvaniei.

Gangul din dreapta a fost transformat în spaţiu comercial la începutul sec. XX când faţada a primit aspectul actual.
Primele spaţii comerciale au apărut la sfârşitul sec. XIX;
În aripa stângă, societatea Carpatină din Ardeal (S.K.V.) deschide primul oficiu pentru turism (Fremdenverkehrskanzlei) la 9 iunie 1902.
Tot aici, după 1905 va funcţiona un birou de vânzare bilete de călătorie pentru tramvai (Eisenbahn – Fahrkartenbureau);
Magazinul de modă pentru bărbaţi Julius Zintz a fost deschis în 1904. In anii 20 este preluat de Kellner and Teutsch (fost Julius Zintz) până la al doilea război mondial.
În stânga gangului se deschide în octombrie 1935 magazinul de postăvărie al lui G.W. Graeff care este urmat de Wilhelm Scherg and Cie (în aprilie 1940) şi de Victoria Textila din 1945.

Tipografia Krafft deschide un magazin de prezentare în 1910 care va funcţiona până la sfârşitul anilor 20.
Spaţiul din dreapta, colţ cu str. N. Bălcescu, a fost ocupat în 1904 de către Hugo Lüdecke care îşi mută magazinul de bijuterii de la nr. 6. În acest spaţiu se va deschide la 15 decembrie 1934 magazinul de prezentare al fabricii de mezeluri J. Theil &amp; Co.
La etaj Andreas Kauffmann îşi mută depozitul de piane din Piaţa Mică în 1908.
Tot aici în septembrie 1922 Banca Centrală pentru Industrie şi Comerţ din Cluj deschide sucursala Sibiu până la mijlocul anilor ’30 când se va muta pe Bălcescu la nr. 3. </string>

    <string name = "image15din1">casageneralului1</string>


    <string name ="lat15">45.796013</string>
    <string name ="long15">24.1509408</string>

    <string name = "nameinfo16">Casa Haller</string>
    <string name = "contentinfo16">Casă cu plan în L, latura scurtă spre piaţă, prezintă subsol, parter şi etaj. Faţada principală este structurată pe cinci axe, având la parter, central, gangul porţii în arc semicircular.
La etaj, ferestre dreptunghiulare cu sprâncene drepte, renascentiste. Acoperiş abrupt în două ape, coamă paralelă cu faţada, lucarne de tip ochi, dispuse pe două niveluri. Accesul în gangul porţii se face printr-un portal de piatră.
În interior, se remarcă bolţile încăperilor de la parter: semicilindrice şi în cruce; Un corp de clădire valoros este turnul locuinţă gotic ridicat pe două etaje,  acoperiş foarte abrupt, în două ape, învelit cu olane.

ELEMENTE ARHITECTURALE DEOSEBITE:
- Portalul prevăzut cu un ancadrament de formă semicirculară în partea superioară. Montanţii sunt compuşi din câte o coloană adosată cu capitel corintic. Timpanele arcului sunt decorate cu trofee realizate în relief. Antablament cu cornişa sprijinită pe o friză de denticule, iar în ax - blazonul lui Petrus Haller şi anul 1537. Deasupra, un fronton în centrul căruia apare un medalion circular cu un portret de războinic văzut din profil.
- Ancadrament de piatră în partea stângă a gangului;
- Turnul din curte, (sec. XV) pe două nivele cu acoperiş abrupt, prezintă trei ferestre cu ancadrament de piatră cu baghete încrucişate la etajul II. Unele surse indică faptul că ar fi avut rol de capelă; Dimensiunile turnului: 7.6 x 5.8m. Accesul in turn se facea printr-o scara in spirala care se afla pe latura de sud si a carei urme sunt vizibile in acoperisul constructiei invecinate.
- Ancadrament de uşă în arc frânt, acces în pivniţă, în stânga gangului porţii;
- Ancadrament de uşă spre casa scărilor etajului corpului principal. Usciorii sunt decoraţi cu motive renascentiste realizate în relief şi blazonul lui Haller.
- Faţada cu ferestre cu ancadrament din piatră şi picturi murale în partea superioară reprezentând lei. Au fost descoperite în timpul lucrărilor de reabilitare din 2006.
- Vechiul pinion triunghiular gotic spre casa de la nr. 9, vizibil din curte.

ISTORIC:
După 1470 casa se afla în proprietatea senatorului Hyeronimus Schneider, care probabil a clădit-o. La vremea respectivă casa se număra printre primele cinci case din oraş cu cel mai mare impozit.
Urmează Michael Gereb, spre 1490. După anul 1500, casa aparţine primarului Johannes Agatha urmat de comerciantul Szervatius Holzschuch până în 1524 când o vinde lui Michael Altemberger (fiul primarului Thomas Altemberger).
În 1537 Michael Altemberger o vinde lui Petrus Haller. Acestuia din urmă îi aparţin lucrările din perioada Renaşterii.
În posesia familiei Haller casa a rămas până în anul 1882 când Antonie Haller o vinde lui Wilhelm Nendwich.
Acesta o vinde însă după numai doi ani lui August Teutsch care îşi mută aici în septembrie 1884 farmacia de la nr. 9.
După moartea lui Teutsch, farmacia “La Leu” (Zum Löwen) este cumpărată de Albert Zink, iar casa intră în proprietatea Universităţii Săseşti.
După primul război mondial farmacia aparţine lui Emil Wermescher până la naţionalizare în 1949.
Va continua să fie farmacie şi în perioada comunistă şi după 1989, ea fiind închisă în 2011.

Înainte de farmacia lui Teutsch, in partea dreaptă a gangului a functionat magazinul de porţelanuri şi galanterie J.F. Schneider deschis în 1855. Dupa 1880 se muta in cladirea de alaturi, la nr. 9.

În partea stângă a gangului a funcţionat un magazin de modă şi manufacturi sub diverse firme şi proprietari.
Astfel, la sfârşitul sec. XIX era Casa de modă G.A. Gross, la începutul sec. XX magazinul de modă Karl Kremer, iar în 1928 se deschide magazinul lui Schuster &amp; Breitenstein devenit după doi ani magazin de ciorapi şi tricotaje (proprietar Carl Breitenstein) până la război când este cumpărat de Gustav Iacobi.
După naţionalizare a rămas un magazin de tricotaje pe toată perioada comunistă.
    </string>

    <string name = "image16din1">casahaller1</string>


    <string name ="lat16">45.796013</string>
    <string name ="long16">24.1509408</string>

    <string name = "nameinfo17">Casa Weidner-Reussner-Czekelius</string>
    <string name = "contentinfo17">Actuala casă, care în 1875 era constituită din două clădiri cu numere diferite, este compusă din şapte corpuri. Pe locul gangului de acces în clădirea din stânga s-a ridicat un corp care o uneşte cu clădirea din dreapta. Azi, casa cu nr. 16 se prezintă cu două curţi interioare de plan rectangular, legătura dintre acestea realizându-se printr-un acces practicat în corpul din dreapta, parter. Alături, în curtea vecină se află corpul D care se întinde pe latura stângă a parcelei. Pe un coş de fum este indicat anul ultimei renovari: 1917.
Faţada actuală, unificată, este alcătuită la etaj din 3+4+1+10 axe, parterul fiind total modificat prin realizarea mai multor vitrine ample pentru magazine. Ferestrele sunt dreptunghiulare, parapet decorat, antablament în partea superioară. Înspre piaţă, în dreapta apare un acoperiş abrupt în două ape cu coamă paralelă cu faţada, cu patru lucarne înalte dreptunghiulare.
În clădire se surprind diverse sisteme de boltire: bolţi în cruce pe console, boltă baroc cu dublă curbură cu arc dublou, boltă semicilindrică cu penetraţii.

ELEMENTE DEOSEBITE:
- Portalul principal are amplasat central blazonul primarului Johann Reussner jun (+1654). Blazonul este însoţit de data 1652 şi de monograma EN (sculptorul Elias Nicolai);
- Cadru de uşă din piatră sculptată. În centrul antablamentului este plasat un ecuson de forma unui scut lăţit cu vârful rotunjit, încărcat cu cifrul CW (Czirves - Servatius - Weidner jun.) însoţit de anul 1582;
- Pictura murală într-o încăpere de la etaj (sec. XVII);
- Tavane cu stucaturi baroc în încăperile de la etaj.

ISTORIC:
Partea din dreapta, unde se află portalul, a aparţinut familiei Weidner, apoi senatorului Johann Reussner junior. În 1902 este cumpărată de comerciantul J. B. Misselbacher.
Corpul din stanga (colt cu str. Avram Iancu) intră în ultimul sfert al sec. XV în proprietatea familiei Czekelius unde va rămâne vreme de aprx. 400 de ani până în jurul anului 1880 când casa este cumpărată de J. B. Misselbacher.

În sala festivă de la etaj au fost descoperite în 1902 fragmente de frescă reprezentând războiul troian datând de la sfârşitul sec. XVI.
La parterul corpului din stanga gangului a funcţionat unul din marile magazine din istoria comerţului sibian: J. B. Misselbacher. Firma s-a deschis în 1818 în Sighisoara, s-a mutat în Sibiu în anul 1865.
Cu ocazia centenarului, în 1918 Misselbacher donează oraşului 100000 coroane pentru ajutorarea celor loviţi de război şi alte 100000 de coroane pentru construirea unei şcoli superioare de comerţ.

La parterul corpului din dreapta gangului, primul magazin s-a deschis în 1854. Spre sfârşitul sec. XIX aici aveau deschise magazine Friederich Czikeli jr şi Franz Reissenberger până la începutul sec. XX când întreg spaţiul este preluat de magazinele lui Misselbacher.

Construcţia a suferit modificări esenţiale după al doilea război mondial, parterul fiind transformat într-un şir de magazine care funcţionau sub numele de Magazinul de Stat Sibiu.


Pictura murală

Pictura descoperită în anul 1902 în timpul unor lucrări de reabilitare, acoperea toţi pereţii camerei festive de la etajul corpului principal. Acoperită din nou cu tencuiala în anul 1903, fresca a fost recent restaurată parţial de către Liviu Ciungan Tudoran de la Muzeul Naţional Brukenthal.
Decaparea, consolidarea şi conservarea frescei a fost întreprinsă pe parcursul anului 2011.
Pe peretele vestic, lucrările au acoperit o suprafaţă de aproximativ 8 m2, dezvăluind mai multe scene între care lupta lui Enea cu Turnus, lupoaica cu Romulus şi Remus şi întemeierea Romei.
Deşi o parte a tematicii scenelor frescei a putut fi identificată, pictorul continuă să rămână necunoscut.
Prima scenă a registrului superior (din partea stangă) reprezintă pe Enea înfrângând-ul pe Turnus, regele tribului rutulilor. Scena din dreapta registrului superior al frescei descrie cum Romulus şi Remus (fraţi gemeni şi caracterele centrale ale mitului întemeierii Romei) au fost aruncaţi în râul Tibru de către Amulius. În plan îndepărtat este reprezentat simbolic un răsărit de soare şi un oraş, elemente care fac trimitere la întemeierea Romei.
Subiectele celorlalte scene care alcătuiesc fresca nu a fost cu certitudine stabilite până în prezent
    </string>

    <string name = "image17din1">casaweidner1</string>


    <string name ="lat17">45.7969965</string>
    <string name ="long17">24.1515519</string>


    <string name = "nameinfo18">Casa Asociatiei Micilor Meseriasi</string>
    <string name = "contentinfo18">
Desfăşurată pe un plan trapezoidal simplu închizând pe 3 laturi o mică curte interioară acoperită cu sticlă. Construcţia se compune din subsol, parter şi un etaj pe înălţimea a două nivele.  Partea centrală a planului este sub forma unor rezalite în ambele pieţe.  Intrarea principală în clădire se face aproape central print-un pasaj de trecere acoperit cu boltă împărţită în travei, prin arce dublouri ce cad pe nişte pilaştrii.
Faţadele neogotice sunt tratate simetric spre ambele pieţe, cu un rezalit central terminat printr-un fronton în trepte, cu turnuleţe. Cele trei travei sunt delimitate de pilaştri angajaţi, terminaţi prin turnuleţe asemănătoare. Ambele faţade sunt structurate pe 7 axe.
Acoperişul relativ plat are o formă complexă, datorată luminatorului central. Subsolul este boltit semicilindric aplatizat, cu penetraţii conservând unele vestigii ale casei medievale şi ale zidului primei incinte.
Din hol, o scară monumentală în două rampe amplasată sub luminator accede la etaj.

ELEMENTE DEOSEBITE:
- Plăcile de piatră din hol, cea din mijloc cu blazonul fostului comite al saşilor Johannes Lulay şi cele două pietre laterale inscripţionate – cea din stânga indică: ANNA MARIA FRANKLIN/ GEBORENE/ ROSENAURIN, iar cea din dreapta: VALENT(IN) FRANCK/ JUDEX REGIUS/ ANNO 1695/ DIE 6 IUNII/. (Ana Maria Rosenauer a fost soţia lui Frank von Frankestein din a doua căsătorie);

- Faţada în stil neogotic, cu rezalit central terminat printr-un fronton în trepte, cu turnuleţe şi balconul cu balustradă cu decor neogotic.

ISTORIC:
La sfârşitul sec. XVII, casa care exista pe acest loc aparţinea comitelui Valentin Frank von Frankestein; După moartea lui Frank a devenit propietatea comesului Johan Zabanius Sachs von Harteneck care a fost decapitat în anul 1703. După moartea lui, casa a fost confiscată de stat până în anul 1864, când a cumpărat-o Universitatea Saxonă.
A fost sediul la Cartea Funciară (înfiinţată în 1789) si la contabilitatea cezaro-crăiască.

În 1865 casa va fi cumpărată de Reuniunea Cetăţenilor şi Meşteşugarilor  (Burger- und Gewerbeverein) care o demolează.

Denumită iniţial “Casa Asociaţiei Micilor Meseriaşi” (Burger- und Gewerbeverein-Haus), actuala clădire a fost construită între anii 1865-1867 de constructorul Gärtner şi inaugurată la 24 noiembrie 1867, devenind sediul administrativ al acestei asociaţii, precum şi un loc destinat desfăşurării unor activităţi diverse, cum ar fi cele de club, bibliotecă, şcolarizare a calfelor şi expoziţii de produse meşteşugăreşti.

La parter au funcţionat spaţii comerciale încă de la început, primul din stânga deschis în 1867 a fost Librăria, papetăria şi biblioteca lui Franz Michaelis, până în 1894 când se mută în str. Bălcescu iar în loc rămâne magazinul de "instrumente muzicale, jucării şi papetărie" a lui Ludwig Michaelis până în jurul anului 1900.

În partea dreaptă, încă de la inaugurare a funcţionat magazinul de postavuri a fabricii Scherer, care va funcţiona sub firma "Karl Scherer und; Söhne" până la primul război mondial.
Urmează magazinul de postavuri Gustav Jakobi reprezentantul fabricii Gromen &amp; Herbert, în perioada interbelică schimbându-şi numele în  Jacobi und Herbert.

Spre Piaţa Huet a funcţionat de la sfârşitul sec. XIX magazinul de pielărie al lui Ferentzi Friedrich, devenit în 1922 "Ferenczi und Hienz".
Tot în Piaţa Huet s-a deschis în perioada interbelică "Hala de bere populară" (Volksbierhalle) a lui Carol Kovats până în 1939 când se mută în str. Bălcescu, în locul lui se deschide Restaurantul berărie Henric Hermes până în 1943. Cel mai probabil de aici denumirea clădirii de Casa Hermes.
    </string>

    <string name = "image18din1">casaasociatiei1</string>


    <string name ="lat18">45.7976384</string>
    <string name ="long18">24.1503091</string>


    <string name = "nameinfo19">Casa Artelor</string>
    <string name = "contentinfo19">Hala măcelarilor

Clădire dreptunghiulară formată din subsol, parter şi etaj. Faţada principală e caracterizată prin ritmul egal al celor 8 arcade semicirculare de la parter, pe pile masive din cărămidă, evazate spre bază, cărora le corespund 8 ferestre la etaj. Pe faţada este figurată în relief o stemă a oraşului datând din 1789, anul in care cladirea a intrat in proprietatea orasului.
Acoperişul înalt, în două ape, cu învelitoare de olane refăcută cu ocazia ultimelor restaurări şi lucarne cu rupere de pantă, prezintă o rupere de pantă spre bază. La parter se află 11 mici încăperi boltite semicilindric, iniţial destinate comerţului, accesibile din loggie. La etaj se află o singură încăpere mare, cu ferestre spre toate cele patru faţade.

ELEMENTE DEOSEBITE:
- Loggia de la parter, cea mai frumoasă din Sibiu, boltită semicilindric cu penetraţii, cu 8 arcade semicirculare;
- Stema oraşului inclusă într-un medalion circular cu indicarea anului 1789, ancadramentele liniare ale ferestrelor şi cornişa profilată.

ISTORIC:
Iniţial fiind hala măcelarilor, documentată din 1370, ulterior a aparţinut postăvarilor, iar prin sec. XVIII a fost folosită şi ca depozit de cereale.
În 1765, pentru scurt timp a fost folosită ca sală de teatru, la fel în 1787 când trupa Düwald pune în scenă aici piese de Shakespeare, Goethe, Lessing, Goldoni, Voltaire sau Beaumarchais.
Din sec. XIX a fost sediul orăşenesc al măcelarilor (Fleischbänke der Stadtgemeinde).
Reuniunea ptr. Ocrotirea copiilor Sibiu care avea în grijă 200 de copii săraci, deschide prăvălia Schatzkästlein (Scrinul cu Comori) la 1 octombrie 1920.
Loggia de la parter deschisă pentru vânzare a fost obturată în anii 50 ai sec. XIX şi redeschisă cu ocazia restaurărilor iniţiate între 1968-1969 de arhitectul oraşului OTTO CZEKELIUS.
La 19 octombrie 1969 se inaugurează Casa Artelor folosită ca spaţiu pentru expoziţii temporare.
Încăperile de la parter găzduiesc în prezent Galeriile de Artă ale Muzeului ASTRA.
La etaj se află sala de expoziţii temporare a Muzeului de Etnografie Săsească “Emil Sigerus”, depozitul colecţiilor muzeului şi sala de conferinţe şi expoziţii.
    </string>

    <string name = "image19din1">CasaArtelor1</string>


    <string name ="lat19">45.7980316</string>
    <string name ="long19">24.1507569</string>

    <string name = "nameinfo20">Casa Calfelor</string>
    <string name = "contentinfo20">Clădirea în formă de patrulater neregulat a fost construită în etape succesive în zwingerul constituit între zidurile centurii a I-a şi a III-a, în care se dezvoltă şi curtea imobilului, situată la un nivel intermediar între platformele Oraşului de Jos şi de Sus. Construcţia preia diferenţa de relief având 4 nivele, cu planul retras în trepte. Spre Pasajul Scărilor clădirea înglobează resturi ale zidului centurii a III-a. Acoperişul, cu o pantă accentuată spre această faţadă, păstrează un coş înalt şi o lucarnă ochi, precum şi două steaguri de vânt, datate 1690 respectiv 1743, atestând etape de renovare. Scara Turnului, reamenajată în 1860, delimitează faţada laterală stânga a clădirii, cu accese directe de la palierele scării la etajele I şi II.
Spre Piaţa Huet există o inscripţie de renovare (1542) incizată în tencuială.
Faţada dinspre Piaţa Huet, cu o intrare ce corespunde celui de al patrulea nivel, a fost extinsă spre spaţiul pieţei la sfârşitul secolului trecut, corpul adăugat atunci rezolvând accesul în turn.

ELEMENTE DEOSEBITE:
- Steag de vânt, cu anii 1690 respectiv 1745 şi iniţială GB;
- Curtea interioară între zidurile de fortificaţii, care corespunde nivelului doi;
- Stâlpul Calfelor, ridicat în 2004, unde fiecare calfă care trece prin Sibiu îşi lăsă o amintire specifică meşteşugului pe care îl reprezintă.

ISTORIC:
Din sec. XIX şi până la naţionalizare, clădirea a aparţinut câtorva generaţii ale familiei Thoiss. Frederich Thoiss deschide aici o patiserie în 1900 care va funcţiona până la primul război mondial.
Clădirea a suferit un incendiu în 1977.
În 1995 s-a prăbuşit peretele spre curte.
În 2002 primele calfe călătoare au poposit la Sibiu după o lungă absenţă. Au primit găzduire în această clădire şi în Turnul Scării. De atunci Piaţa Huet nr. 3 a devenit reşedinţa oficială a calfelor călătoare care au înfiinţat o asociaţie şi pot fi văzute în Sibiu în fiecare vară în lunile iulie şi august.

    </string>

    <string name = "image20din1">CasaCalfelor1</string>


    <string name ="lat20">45.7981144</string>
    <string name ="long20">24.1492571</string>






    <string name = "link1">https://ro.wikipedia.org/wiki/Colegiul_Na%C8%9Bional_%E2%80%9ESamuel_von_Brukenthal%E2%80%9D_din_Sibiu</string>
<string name = "link2">https://ro.wikipedia.org/wiki/Colegiul_Na%C8%9Bional_%E2%80%9EGheorghe_Laz%C4%83r%E2%80%9D_din_Sibiu</string>
<string name = "link3">http://www.razvanpop.ro/2011/04/04/istoria-orasului-nostru-sibiu-54/</string>
<string name = "link4">https://turismistoric.ro/podul-minciunilor-din-sibiu/</string>
<string name = "link5">https://turism.sibiu.ro/index.php/ro/fortificatie/turnul-sfatului</string>
<string name = "link6">https://www.descopera.ro/descopera-in-romania/10412004-tara-din-dumbrava-sibiului</string>
<string name = "link7">https://ro.wikipedia.org/wiki/Biserica_de_lemn_din_Bezded</string>
<string name = "link8">http://www.carciumadinbatrani.ro/</string>
<string name = "link9">https://www.sibiucityapp.ro/ro/places/piata-albert-huet-fm9kr1fc</string>
<string name = "link10">https://turism.sibiu.ro/index.php/ro/muzeu/muzeul-de-istorie</string>
<string name = "link11">https://patrimoniu.sibiu.ro/cladiri/piata_mare/79</string>
<string name = "link12">https://patrimoniu.sibiu.ro/cladiri/piata_mare/15</string>
<string name = "link13">https://patrimoniu.sibiu.ro/cladiri/piata_mare/78</string>
<string name = "link14">https://patrimoniu.sibiu.ro/cladiri/piata_mare/80</string>
<string name = "link15">https://patrimoniu.sibiu.ro/cladiri/piata_mare/82</string>
<string name = "link16">https://patrimoniu.sibiu.ro/cladiri/piata_mare/85</string>
<string name = "link17">https://patrimoniu.sibiu.ro/cladiri/piata_mare/91</string>
<string name = "link18">https://patrimoniu.sibiu.ro/cladiri/piata_mica/99</string>
<string name = "link19">https://patrimoniu.sibiu.ro/cladiri/piata_mica/106</string>
    <string name = "link20">https://patrimoniu.sibiu.ro/cladiri/piata_huet/121</string>



</resources>